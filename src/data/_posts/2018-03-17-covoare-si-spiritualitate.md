---
title: Covoare
slug: covoare-si-spiritualitate
date: '2018-03-17 10:18'
image: /images/rainbow-1339809_640.jpg
description: >-
  "Vorbim de un covor frumos țesut, viu colorat și mătăsos. Acoperă cam tot ce
  trebuie prin încăpere. Te impresionează prin arta cu care a fost făcut. Prin
  ce procese dure a trecut să fie așa deosebit? C"
author: 59b473454e63ea7e4713a3d0
tags: 'covoare,aparente,egoism,parsivenie,spiritualitate'
---
<div class="kg-card-markdown"><p>Vorbim de un covor frumos țesut, viu colorat și mătăsos. Acoperă cam tot ce trebuie prin încăpere. Te impresionează prin arta cu care a fost făcut. Prin ce procese dure a trecut să fie așa deosebit? Ce tratament a fost nevoie să suporte? Câte motive florale și de fală are întipărite datorită acestui lucru?</p>
<p>Acest tip de covor se găsește cam peste tot, dar se observă greu. Puțini au ochi să-i observe „calibrul”. Ai nevoie de cunoaștere, pe care de cele mai multe ori, o obții prin experiență. În ultimele trei decade, se găsesc tot mai multe astfel de covoare. Mereu apar noi variații și devine dificil să le observi toate detaliile.</p>
<p>Dacă încă te mai gândești în ce lovesc, citește în continuare. Aleg să nu lovesc covoarele pentru a le curăța, că inhalez numai praf. Prefer să pun aspiratorul și să ajungă totul într-un sac. Sunt particule nocive pe care nu le vezi cu ochiul liber, dar te pun la pământ în timp.</p>
<p>Nu am întâlnit mizerie mai multă și năclăială mai mare ca cea de sub covoarele frumos țesute, colorate. Din acelea cu motive florale, abstracte... spirituale, să zicem.</p>
<p>Mențineți-vă verticalitatea și ca ultimă recomandare: nu faceți afaceri cu covoare! Nu rentează.</p>
</div>
    
